# sam liti goro

<small>"Three Little Pigs" bi pandunia bax</small>

na gon den, law ma goro ha sam lito goro. ama ta ha no bas yeme por dar do tamen. to na den de tamen bas law, ta dar tamen do dunia por tamen serca se ge kismat.

goro numer un multo no suku kar. ta toto no vol kar i ta bana se ge bet ze suhi gras. goro numer du kar lit max, ama ta plus lit no suku kar, i ta bana se ge bet bi mara finger. na bada de sa, tamen gana i dansa i joga na tot den.

goro numer sam tez kar na tot den, i ta bana se ge dom bi it. ta bal dom. ta ha fay kan i duman tub. ta rupu ka ta ken jiva na bal de maxim tez fung.

na nale, beria go na visin de daw, jo sam goro doma. ta vida suhi gras ge bet, i ta bi nos nota goro, jo na in. ta pensa goro ye bon yeme, i ta ge boka kayxa sana su.

to ta darba mun, i loga: "liti goro! liti goro! cing me lay in! cing me lay in!" ama liti goro vida beria ge day hat na cabi kong. to ta dapa: "no! no! no!" na bada, beria viza se ge dante i loga: "to me nafasa i me nafasa i me avara ni ge bet!"

to ta nafasa i ta nafasa i ta avara bet! beria kaya boka maxim ka ken, ama goro numer un go far, do dom de liti goro numer du.

beria kontinu na liti daw. ta pasa dom numer du, jo banu bi mara finger. ta vida dom. ta bi nos nota goro, jo na in. ta ge boka kaixa bana su na dur de ta pensa tamen ye bon yeme.

to ta darba mun, i loga: _liti goro! liti goro! cing me lay in! cing me lay in!_ ama liti goro vida beria ge konai or na cabi kong. to tamen dapa: "no! no! no!" to beria viza se ge dante i loga: "to me nafasa i me nafasa i me avara ni ge dom!"

to ta nafasa i ta nafasa i ta avara dom! beria vol max ka bas, i ta proba kaca du goro na sem sat, ama ta vol max ka bas, i ta kap nul goro! ta ge day boka kayulu bi nul xe minus hawa. du liti goro go far bi maximi rapide ka tamen ge ped ken porta tamen.

beria proba kaca tamen na lit daw. ta jino kaca tamen. ama tamen lay do it bet i kelelo kayula mun na pice de se na ante de beria ken kaca tamen.

sam liti goro fobu. tamen saba beria vol yem tamen. sa ye multo multo ver. beria no gon yem na tot den i max max vol yem na dur de proba kaca goro. na sa mar ta ken nos nota tot sam tamen na in. ta saba sam liti goro ye bon yeme.

to beria darba mun, i loga: "liti goro! liti goro! cing me lay in! cing me lay in!" ama liti goro vida beria ge liti wang yen na cabi kong. to tamen dapa: #no! no! no!" to beria viza se ge dante i loga: "to mi nafasa i mi nafasa i mi avara nimen ge dom!"

ta nafasa i ta nafasa. ta nafasa i ta nafasa. i ta nafasa, i ta nafasa, i ta nafasa, ama ta no ken avara dom. na bon, ta multo fatigo nafasa. sun ta no max ken nafasa. to ta stopa por sona i ta lit pensa.

sa ye max ka bas. beria kina na wen bi amuk i loga ta lay na duman tub i ta yem lit goro na xam yeme. ama na dur de ta go do par de bet, liti goro kar garam garam fay i pon day ketel de su do fay. bada, na sem sat de beria go do tal de fay kan, liti goro kaya kap... a! beria go in de garam garam su!

to liti goro pon kap do ketel. beria jalu na ketel! i sam liti goro yem ta na xam yeme.


