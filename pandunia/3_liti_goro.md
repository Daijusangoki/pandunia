# san lili goro

<small>"Three Little Pigs" na pandunia bax. kitaba: **thethedorn**.</small>

na gon den, lau ma goro ha san lili goro. ama ye ha no bas nyam por dar do yemen. do na den du yemen bas lau, ye dar yemen do dunia por yemen serca se da kismat.

goro numer un cok no suka kar. ye toto no wol kar i ye bana se da bet ze suhi gras. goro numer dua kar lili max, ama ye plus lili no suka kar, i ye bana se da bet na mara finger. na bada du sa, yemen gana i dansa i joga na tot den.

goro numer san tez kar na tot den, i ye bana se da dom na it. ye bal dom. ye ha fay kan i duman tubu. ye rupa ka ye ken jiwa na bal du maxim tez fung.

na nale, beria enda na jin du dau, jo san goro doma. ye wida suhi gras da bet, i ye na nos nota goro, jo na in. ye pensa goro si bon nyam, i ye da boka kayxa sana su.

do ye darba mun, i loga: "lili goro! lili goro! cing mi lai in! cing mi lai in!" ama lili goro wida beria da day hat na cabi kong. do ye dapa: "no! no! no!" na bada, beria wiza se da dante i loga: "do mi nafasa i mi nafasa i mi awara tu da bet!"

do ye nafasa i ye nafasa i ye awara bet! beria kaya boka maxim ka ken, ama goro numer un enda far, do dom du lili goro numer dua.

beria kontinu na lili dau. ye pasa dom numer dua, jo banu na mara finger. ye wida dom. ye na nos nota goro, jo na in. ye da boka kaixa bana su na dur du ye pensa yemen si bon nyam.

do ye darba mun, i loga: _lili goro! lili goro! cing mi lai in! cing mi lai in!_ ama lili goro wida beria da konai or na cabi kong. do yemen dapa: "no! no! no!" do beria wiza se da dante i loga: "do mi nafasa i mi nafasa i mi awara tu da dom!"

do ye nafasa i ye nafasa i ye awara dom! beria wol max ka bas, i ye proba kaca dua goro na sem sat, ama ye wol max ka bas, i ye kap nul goro! ye da day boka kayulu na nul xe minus hawa. dua lili goro enda far na maximi rapide ka yemen da ped ken porta yemen.

beria proba kaca yemen na lili dau. ye jino kaca yemen. ama yemen lai do it bet i kelelo kayula mun na pice du se na ante du beria ken kaca yemen.

san lili goro fobu. yemen jan beria wol nyam yemen. sa si cok cok wer. beria no gon nyam na tot den i max max wol nyam na dur du proba kaca goro. na sa mar ye ken nos nota tot san yemen na in. ye jan san lili goro si bon nyam.

do beria darba mun, i loga: "lili goro! lili goro! cing mi lai in! cing mi lai in!" ama lili goro wida beria da lili wang yen na cabi kong. do yemen dapa: #no! no! no!" do beria wiza se da dante i loga: "do mi nafasa i mi nafasa i mi awara tumen da dom!"

ye nafasa i ye nafasa. ye nafasa i ye nafasa. i ye nafasa, i ye nafasa, i ye nafasa, ama ye no ken awara dom. na fin, ye cok fatig nafasa. sun ye no max ken nafasa. do ye stopa por sona i ye lili pensa.

sa si max ka bas. beria kina na wen na amuk i loga ye lai ze duman tubu i ye nyam lili goro na xam nyam. ama na dur du ye enda do par du bet, lili goro kar garam garam fay i pon day ketel du su do fay. bada, na sem sat du beria enda do tal du fay kan, lili goro kaya kap... a! beria enda in du garam garam su!

do lili goro pon kap do ketel. beria jalu na ketel! i san lili goro nyam ye na xam nyam.


