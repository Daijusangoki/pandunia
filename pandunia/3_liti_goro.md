# sam lit goro

<small>"Three Little Pigs" na pandunia bax. kitabu **thethedorn**.</small>

na gon den, law ma goro ha sam lito goro. ama ye ha no bas kane por dar to yemen. to na den du yemen bas law, ye dar yemen to dunia por yemen serca se da kismat.

goro numer un cok no suku kar. ye toto no wol kar i ye bana se da bet ze suhi gras. goro numer dua kar lit max, ama ye plus lit no suku kar, i ye bana se da bet na mara finger. na bada du sa, yemen gana i dansa i joga na tot den.

goro numer sam tez kar na tot den, i ye bana se da dom na it. ye bal dom. ye ha fay kan i duman tub. ye rupu ka ye ken jiwa na bal du maxim tez fung.

na nale, beria enda na jin du dau, jo sam goro doma. ye wida suhi gras da bet, i ye na nos nota goro, jo na in. ye pensa goro si bon kane, i ye da boka kayxa sana su.

to ye darba mun, i loga: "lit goro! lit goro! cing mi lay in! cing mi lay in!" ama lit goro wida beria da day hat na cabi kong. to ye dapa: "no! no! no!" na bada, beria wiza se da dante i loga: "to mi nafasa i mi nafasa i mi awara tu da bet!"

to ye nafasa i ye nafasa i ye awara bet! beria kaya boka maxim ka ken, ama goro numer un enda far, to dom du lit goro numer dua.

beria kontinu na lit dau. ye pasa dom numer dua, jo banu na mara finger. ye wida dom. ye na nos nota goro, jo na in. ye da boka kaixa bana su na dur du ye pensa yemen si bon kane.

to ye darba mun, i loga: _lit goro! lit goro! cing mi lay in! cing mi lay in!_ ama lit goro wida beria da konai or na cabi kong. to yemen dapa: "no! no! no!" to beria wiza se da dante i loga: "to mi nafasa i mi nafasa i mi awara tu da dom!"

to ye nafasa i ye nafasa i ye awara dom! beria wol max ka bas, i ye proba kaca dua goro na sem sat, ama ye wol max ka bas, i ye kap nul goro! ye da day boka kayulu na nul xe minus hawa. dua lit goro enda far na maximi rapide ka yemen da ped ken porta yemen.

beria proba kaca yemen na lit dau. ye jino kaca yemen. ama yemen lay to it bet i kelelo kayula mun na pice du se na ante du beria ken kaca yemen.

sam lit goro fobu. yemen jan beria wol kana yemen. sa si cok cok wer. beria no gon kana na tot den i max max wol kana na dur du proba kaca goro. na sa mar ye ken nos nota tot sam yemen na in. ye jan sam lit goro si bon kane.

to beria darba mun, i loga: "lit goro! lit goro! cing mi lay in! cing mi lay in!" ama lit goro wida beria da lit wang yen na cabi kong. to yemen dapa: #no! no! no!" to beria wiza se da dante i loga: "to mi nafasa i mi nafasa i mi awara tumen da dom!"

ye nafasa i ye nafasa. ye nafasa i ye nafasa. i ye nafasa, i ye nafasa, i ye nafasa, ama ye no ken awara dom. na fin, ye cok fatig nafasa. sun ye no max ken nafasa. to ye stopa por sona i ye lit pensa.

sa si max ka bas. beria kina na wen na amuk i loga ye lay ze duman tub i ye kana lit goro na xam kane. ama na dur du ye enda to par du bet, lit goro kar garam garam fay i pon day ketel du su to fay. bada, na sem sat du beria enda to tal du fay kan, lit goro kaya kap... a! beria enda in du garam garam su!

to lit goro pon kap to ketel. beria jalu na ketel! i sam lit goro kana ye na xam kane.


