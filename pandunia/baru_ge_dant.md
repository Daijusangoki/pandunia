baru ban ge dante tung
=======================

![](http://www.pandunia.info/pandunia/barudant/baru_01.png)

un suba baru mama vol go do bazar. ye loga do baru ban: "mat yem kandi i kek na dura de mi na bazar." baru ban loga: "ya, ya, mama! mi sabi ye. mi dai baru. cing go wai!" baru mama loga "salam" i ye go wai.

![](http://www.pandunia.info/pandunia/barudant/baru_02.png)

baru ban na sol. ye pensa: "nun mi ken kar eni ting de mi vol!"

![](http://www.pandunia.info/pandunia/barudant/baru_03.png)

baru ban go do wax kamar. ye pensa "mi no vol wax dante nun." baru ban e bad.

![](http://www.pandunia.info/pandunia/barudant/baru_04.png)

baru ban joga lit gar na mei kamar. ye vide kek sanduk na meza. ye pensa "mi vol yem kek!" ama ye memori: "ah! mama mat mi yem kek." baru ban no yem kek.

![](http://www.pandunia.info/pandunia/barudant/baru_05.png)

baru ban vide kandi botol na almari. ye pensa "mi vol yem kandi!" ama ye memori: "ah! mama mat mi yem kandi." baru ban no yem kandi.

![](http://www.pandunia.info/pandunia/barudant/baru_06.png)

baru ban vide medu bin na alter almari. ye pensa "mama loga nul ting bi tema de medu. mi ken yem medu!" baru ban sit na kursi i ye yem lit medu. medu bon gusta!

![](http://www.pandunia.info/pandunia/barudant/baru_07.png)

baru ban yem tot medu.

![](http://www.pandunia.info/pandunia/barudant/baru_08.png)

bada, baru ban senti no sabi ge ting na boka. ye ge dante tung!

![](http://www.pandunia.info/pandunia/barudant/baru_09.png)

ye kap tele fon. ye loga: "halo! kia tu e dante doktor? cing lai do mi! mi ha tung dante!"

![](http://www.pandunia.info/pandunia/barudant/baru_10.png)

doktor lai do baru famil ge jia. ye loga: "kia tu neses mede?" baru ban loga: â€œya! mi ha tung dante!"

![](http://www.pandunia.info/pandunia/barudant/baru_11.png)

doktor cing baru ban sit na kursi i kai boka. "aha! un dante hen bur! mi mus kap ye do wai."

![](http://www.pandunia.info/pandunia/barudant/baru_12.png)

doktor juxa dawa do dante nama na jin de bur dante. baru ban no senti tung ze nun.

![](http://www.pandunia.info/pandunia/barudant/baru_13.png)

doktor tira dante bi pinse. ama dante no lai!

![](http://www.pandunia.info/pandunia/barudant/baru_14.png)

waf lai mede doktor. doktor i waf tira dante, ama dante no lai!

![](http://www.pandunia.info/pandunia/barudant/baru_15.png)

mau lai mede doktor i waf. doktor i waf i mau tira dante, ama dante no lai!

![](http://www.pandunia.info/pandunia/barudant/baru_16.png)

lixu lai mede doktor i waf i mau. doktor i waf i mau i lixu tira dante...

![](http://www.pandunia.info/pandunia/barudant/baru_17.png)

dante lai do wai!

![](http://www.pandunia.info/pandunia/barudant/baru_18.png)

doktor loga do baru ban: "bur dante na wai nun. cing memori yung dante brox na mei suba i na mei xam!" baru ban wada memori.

![](http://www.pandunia.info/pandunia/barudant/baru_19.png)

baru ban loga: "danke doktor i waf i mau i lixu!"

![](http://www.pandunia.info/pandunia/barudant/baru_20.png)

baru ban wax dante bi dante brox mei suba i mei xam.

![](http://www.pandunia.info/pandunia/barudant/baru_21.png)

baru mama not baru ban kura se ge dante mas bon. mama loga: "tu e bon lit baru!"

