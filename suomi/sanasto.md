Sanasto
=======

Kansainväliset sanat
--------------------

Toisin kuin kenties usein luullaan, maailmassa on olemassa useita kansainvälisiä sanastoja.

Hartmut Traunmuller jakaa maailman neljään suureen kulttuuripiiriin artikkelissaan [A Universal Interlanguage: Some Basic Considerations](http://www.ling.su.se/staff/hartmut/UIL.pdf). Samaan kulttuuripiiriin kuuluvat kielet omaavat yhteisiä sanoja ja kulttuurikäsitteitä. Neljä suurinta kulttuuripiiriä ovat:

1. eurooppalainen eli läntinen kulttuuripiiri
2. afrikkalais-aasialainen eli islamilainen kulttuuripiiri
3. eteläaasialainen eli intialainen kulttuuripiiri
4. itäaasialainen eli kiinalainen kulttuuripiiri

Niiden rajat on piirretty summittaisesti alla olevaan maailman karttaan.

![](http://www.pandunia.info/kuvat/linguisticspheres.gif "Kulttuuripiirit kartalla")


Kuinka pandunian sanat saadaan?
-------------------------------

Pandunian sanat tulevat maailman laajiiten puhutuista kielistä. Sanat otetaan siten, että ne täyttävät kolme ehtoa:

- Tasapuolisuus: Sanat otetaan tasapuolisesti maailman eri puolilta.
- Levinneisyys: Pandunian sanat ovat laajasti tunnettuja ja käytettyjä kansainvälisiä sanoja.
- Yksinkertaisuus: Helposti äännettävät ja lyhyet sanat ovat pandunialle otollisia.


Sananmuodostus
--------------

Panduniaan voi muodostaa uusia sanoja päätteitä käyttämällä.

### -i

Yleisin adjektiivin pääte. **Manuxi** inhimillinen, **metali** metallinen.

### -al

Toinen adjektivin pääte, jota usein käytetään päätteen -ia jatkona. Esim. **imperial** imperiaalinen, **tabial** luonnollinen.

### -er

Tekijä. Esim. **beker** leipuri, **lider** johtaja, **xofer** ajaja.

### -or

Kone. Esim. **komputor** tietokone.

### -ia

Paikkojen ja alueiden yleinen pääte.

- Maiden ja alueiden nimissä: **arabia** Arabia, **indonesia** Indonesia, **rusia** Venäjä, **turkia** Turkki
- Alueet: **imperia** keisarikunta, **nasia** kansakunta, **demokratia** demokratia, **media** keskialue, **tabia** luonto
- Paikat ja huoneet: **bekeria** leipomo, **kuzinia** keittiö, **bania** kylpyhuone.

### -ian

Asukas tai jäsen. Esim. **indonesian** indonesialainen, **rusian** venäläinen.

Eräissä sanoissa käytetään lyhyempää päätettä -an: **europan** eurooppalainen, **afrikan** afrikkalainen, **amerikan** amerikkalainen, **usan** yhdysvaltalainen.

### -ie

Erilaisten ajatusjärjestelmien pääte.

- Tieteet: **lojie** tiede, **filsofie** filosofia, **biolojie** biologia, **kimie** kemia.
- Uskonnot: **dinie** uskonto, **kristie** kristinusko


