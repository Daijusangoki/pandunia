Kielioppi
=========


Sanaluokat
----------

Kaikki pandunian sanat ovat taipumattomia. Niinpä pandunian sanaluokat perustuvat merkitykseen muodon sijasta.

Pandunian sanaluokat ovat:

1. Asiansanat (substantiivit) nimeävät esineitä ja asioita, kuten kivi, pöytä, robotti, kissa, ihminen ja jumala.
2. Laatusanat (adjektiivit) kuvaavat asioiden ja tekojen laatua, esim. hyvä, huono, iso ja nopea.
3. Lukusanat (numeraalit) ilmoittavat määrää, lukumäärää ja järjestystä, esim. yksi, monta ja ensimmäinen.
4. Teonsanat (verbit) nimeävät tekoja ja tapahtumia, esim. syödä, puhua, katsoa ja kirjoittaa.
5. Pikkusanat (partikkelit) ovat rakenteellisia ja käsitteellisiä sanoja, esim. kyllä, ei, mutta, jos, joten ja kai.


Asiansanat
----------

Asiansanat nimeävät esineitä ja asioita. Panduniassa niihin ei sisälly lukumäärä, joten erillisiä yksikkö- ja monikkomuotoja ei ole.

> **meza** - pöytä tai pöytiä
> **kursi** - tuoli tai tuoleja
> **hima** - lunta



Laatusanat
----------

Laatusanat määrittävät seuraavana tulevaa asiansanaa.

> **dai meza.** - Iso pöytä.
> **dai kursi.** - Iso tuoli.
> **bon kursi.** - Hyvä tuoli.

Laatusanoilla voi myös määrittää teonsanaa eli ne toimivat myös adverbin tavoin.

> **mi _bon_ son.** - Minä nukun _hyvin_.
> **ti _bon_ jan pandunia.** - Sinä osaat panduniaa _hyvin_.


Lukusanat
---------

Määrää ilmoittava lukusana tulee ennen laatusanaa ja asiansanaa.

> **un dai meza.** - Yksi iso pöytä.
> **du dai kursi.** - Kaksi isoa tuolia.
> **san bon kursi.** - Kolme hyvää tuolia.

Järjestysluvut ovat tavallisia lukusanoja, jotka vain asetetaan asiansanan perään.

> **fen un.** - Ensimmäinen osa.
> **fen du.** - Toinen osa.
> **fen san.** - Kolmas osa.



Pronominit
--------

### Persoonapronominit

- **mi** minä
- **ti** sinä
- **ta** hän, se
- **mimen** me
- **timen** te
- **tamen** he

Persoonapronominit korvaavat kokonaisia lausekkeita.

> **un jovan boi na jia. _ta_ duk buk.**
> _Yksi nuori poika on kotona. Hän lukee kirjaa._


### Osoittavat pronominit

- **ni** tämä
- **tu** tuo

Osoittavat pronomonit ovat laatusanan kaltaisia

> **tu batu.** - Tämä kivi.
> **tu ye batu.** - Tämä on kivi.
> **tu batu cung.** - Tämä kivi painaa.


### Kysymyspronomini

**Ke** on yleiskäyttöinen kysymyspronomini. Se vastaa suomen sanoja _mikä, kuka_ ja _kumpi_.

> **ke?** - Mikä?
> **ke ting?** - Mikä esine?
> **ke ren?** - Kuka? (Mikä henkilö?)  
> **ke sabab?** - Miksi? (Mikä syy?)  
> **ke zam?** - Milloin? (Mikä hetki?)




Olemista ilmaisevat lauseet
---------------------------

Lauseissa on _subjekti ja predikaatti_. Kaikista yksinkertaisimmissa lauseissa subjekti on asiansana tai pronomini ja predikaatti on adjektiivi.

> **mi bon.** - Minä olen hyvä.
> **sara bon.** - Sara on hyvä.
> **batu cung.** - Kivi on painava.

Mutta kun kaksi saman sanaluokan sanaa pannaan yhteen, niitä erottamaan tarvitaan pikkusana väliin. Myöntölauseissa kätevä pikkusana on **ye** _(kyllä)_.

> **ta ye sara.** - Hän on Sara.
> **ta ye mi.** - Se on minä.
> **tu ye batu.** - Tuo on kivi.
> **batu ye ting.** - Kivi on esine.
> **jovan ye sundar.** - Nuori on kaunista.

Pikkusanan **ye** tarkoitus on erottaa sanat toisistaan, jotta lause erottuisi (mahdollisesta) yhdyssanasta. Esimerkiksi, jos pikkusanaa ei olisi välissä, **batu ting** tarkoittaisi _kivi-esinettä_. Siksi sanotaan **batu ye ting**, kivi on esine.

Kieltolauseissa käytetään sanaa **no** (ei). Se pannaan sanan **ye** paikalle.

> **mi no ti.** - Minä en ole sinä.
> **batu no hewan.** - Kivi ei ole eläin.
> **jovan no sundar.** - Nuori ei ole kaunista.




Tekemistä ilmaisevat lauseet
----------------------------

Aktiivilauseessa on kaksi mahdollista sanajärjestystä.

1. Subjekti - predikaatti - objekti
    - **mi yem pingo.** - Minä syön omenaa.
2. Subjekto - objekti - predikaatti
    - **mi pingo yem.** - Minä omenaa syön.

Passiivilauseen rakenne saadaan poistamalla tyypin 2 aktiivilauseen tekijäsubjekti.

> **pingo yem.** - Omenaa syödään.



Verbisarja
----------
 
Verbisarjassa on kaksi tai useampia teonsanoja peräkkäin. Kaikkien verbien subjekti on sama ja aina jälkimmäinen verbi on edellisen verbin kohteena.
 
> **mi ken go jia.** - Minä voin mennä kotiin.
> **mi yau go jia.** - Minun täytyy mennä kotiin.
> **mi vol go jia.** - Mi haluan mennä kotiin.
 
Samannäköinen rakenne syntyy myös, kun yhdistetään passiivinen verbilauseke ja aktiivinen verbilauseke.
 
> **mi mus go jia.** - Minun on pakko mennä kotiin.
 
 
 
Saranarakenne
-------------
 
Saranarakenne on pandunian keskeisimpiä lauserakenteita. Lisäksi se toimii perustana muille rakenteille.
 
Saranarakenteessa ensimmäisen teonsanan kohde on samalla toisen teonsanan tekijä.
 
> **ta cing _mi_ go jia.** - Hän pyytää minua menemään kotiin.
 
Yllä olevassa esimerkissä ensimmäinen verbi, **cing** (pyytää), saa kohteekseen sanan **mi**, joka toimii yhtäaikaa toisen verbin, **go** (mennä), tekijänä. Toisen verbin kohde on **jia** (koti). Niinpä sanalla **mi** on kaksi roolia: (1) ensimmäisen verbin kohde eli objekti ja (2) toisen verbin tekijä eli subjekti. Se toimii siis ikään kuin saranana kahden verbin välissä.
 
> **ta les _mi_ go jia.** - Hän päästää minut menemään kotiin.
> **ta mus _mi_ go jia.** - Hän pakottaa minut menemään kotiin.
 
panduniassa on sallittua jättää pronomini pois silloin, kun se tunnetaan ilman muuta. Toisin sanoen, kun puhuja voi varmasti olettaa, että kuulijat tietävät mistä tai kenestä hän puhuu, hänen ei tarvitse jatkuvasti toistaa sitä. Tällä tavalla lauseista voi tehdä lyhyempiä.
 
Ensimmäisessä saranarakenteen muunnelmassa jätetään pois ensimmäinen subjekti, joka viittaa puhujaan.
 
> **mi kia ti go jia.** - Minä kysyn, menetkö sinä kotiin.
> **kia ti go jia?** - Menetkö kotiin?
 
Tällainen "karsittu" saranarakenne on panduniassa yleinen tapa muodostaa lauseita, joissa puhuja kertoo, miten hän suhtautuu sanomaansa asiaan.
 
> **mi xin ta go jia.** - Minä luulen, että hän menee kotiin.
> **xin ta go jia.** - Kai hän menee kotiin.
> **mi xak ta go jia.** - Minä epäilen, että hän menee kotiin.
> **xak ta go jia.** - Tokko hän menee kotiin.
 
Toisessa saranarakenteen muunnelmassa jätetään pois myös saranana toimiva pronomini, joka selvästi viittaa kuulijaan.
 
> **mi cing ti go jia.** - Minä pyydän sinua menemään kotiin.
> **cing go jia!** - (Pyydän) mene kotiin!



Määrepartikkelit
----------------

Panduniassa on kaksi määrepartikkelia, **ge** ja **de**. Ne eroavat toisistaan vain sanajärjestyksen osalta. Merkitykseltään ne ovat samoja.

Määrepartikkeleilla ilmaistaan mm. omistusta. Sanaa **ge** käytetään siten, että ensin on määre, keskimmäisenä **ge** ja viimeisenä pääsana.

> **mi ge jia** - minun koti
> **timen ge jia** - teidän koti
> **jovan mama ge jia** - nuoren äidin koti
> **batu ge cung** - kiven paino

Sanaa **de** käytetään päinvastaisessa järjestyksessä: ensin on pääsana, keskimmäisenä **de** ja viimeisenä määre.

> **jia de mi** - talo minun
> **jia de timen** - talo teidän
> **jia de jovan mama** - talo nuoren äidin
> **cung de batu** - paino kiven



Tavan partikkelit
------------------

Tavan partikkeleilla puhuja voi ilmaista, miten hän suhtautuu sanomaansa asiaan. Monissa kielissä on jonkinlaisia tavan partikkeleita. Suomen kielessä sellaisia ovat sanat _vain, kai_ ja _toki_.

Panduniassa tavan partikkeli määrittää seuraavaa sanaa tai, jos se on lauseen viimeisenä, se määrittää koko lausetta.

Partikkeli **ji** (vain) on hyvä esimerkki tavan partikkeleista, koska se toimii samalla tavalla kuin vastaava suomen sana.

> **ta yem bir ji.** - Hän juo olutta vain.  
> **ta yem ji bir.** - Hän juo _vain olutta_.  
> **ta ji yem bir.** - Hän _vain juo_ olutta.  
> **ji ta yem bir.** - _Vain hän_ juo olutta.

Pandunian kysymyspartikkeli **ka** vastaa suomen kysymyspäätettä -ko, -kö.

> **ti yem bir ka?** - Juotko sinä olutta?  
> **ti yem ka bir?** - _Oluttako_ sinä juot?  
> **ti ka yem bir?** - _Juotko_ sinä olutta?  
> **ka ti yem bir?** - _Sinäkö_ juot olutta?


Huom! Myös laatusanat voivat määrittää sekä seuraavaa sanaa että viimeisenä ollessaan koko lausetta.

> **mi bon kitab buk.** - Minä hyvin kirjoitan kirjoja.
> **mi kitab bon buk.** - Minä kirjoitan hyviä kirjoja.
> **mi kitab buk bon.** - Minä kirjoitan kirjoja hyvin.

Ero on siinä, että tavan partikkelit voivat määrittää mitä tahansa sanaa, mutta adjektiivit eivät voi määrittää esimerkiksi lukusanoja.


