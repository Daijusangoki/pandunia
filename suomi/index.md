pandunia - koko maailman kieli
==============================

![](http://www.pandunia.info/kuvat/bandera.png "The flag of Pandunia")

## Mikä pandunia on?

Pandunia on keinotekoinen kieli, joka on suunniteltu kaikkien maailman ihmisten käyttöön kansainvälisessä viestinnässä.

- Pandunia on helpompi ja yksinkertaisempi kuin luonnollisesti kehittyneet maailmankielet, kuten englanti, ranska, venäjä, arabia ja kiina.
- Keinotekoisena kielenä pandunia on täysin säännöllinen kieli. Siinä ei ole poikkeuksia eikä muitakaan tarpeettomia hankaluuksia.
- Pandunia on aidosti kansainvälinen! Sen sanat ovat peräisin maailman eri puolilla puhutuista kielistä, mukaan lukien 12 maailman puhutuinta kieltä, jotka ova englanti, kiina, espanja, hindi-urdu, arabia, venäjä, bangla, portugali, malaiji-indonesia, japani, ranska ja saksa.

## Kenelle se on tarkoitettu?

Pandunia on tarkoitettu aivan kaikille! Keinotekoisena kielenä pandunialla ei ole yhtään äidinkielistä puhujaa, joten käytännössä sitä osaa vasta kourallinen vieraiden kielten harrastajia.

Mikäli olet kiinnostunut muista keinotekoisista kielistä, kuten esperanto, ido, interlingua, toki pona tai lidepla, siinä tapauksessa tulet melko varmasti tykkäämään panduniasta.

## Keskustelua panduniasta

Useat ihmiset harrastavat panduniaa. Panduniaa käsitteleviä englanninkielisiä foorumeita on [Redditissä](https://www.reddit.com/r/pandunia/), [Facebookissa](http://www.facebook.com/groups/pandunia) ja [Telegramissa](https://t.me/joinchat/AAAAAEPVsifmS6xRLAlxVA).

Suomeksi panduniasta voi keskustella Facebookin [Tekokielet](http://www.facebook.com/groups/tekokielet)-ryhmässä. Toinen paikka on Suomi24:n [Keinokielet](http://keskustelu.suomi24.fi/tiede-ja-teknologia/tiede/keinokielet). Pandunialla on myös oma mutta hiljainen [sähköpostilista](https://groups.google.com/forum/?hl=fi&fromgroups=#!forum/suomi-pandunia), johon voi liittyä lähettämällä tyhjän viestin osoitteeseen suomi-pandunia+subscribe@googlegroups.com tai käytä selainta ja Google-tiliäsi.

Yhteyshenkilönä toimii kielen pääasiallinen tekijä, Risto Kupsala, [risto@pandunia.info](mailto:risto@pandunia.info)

