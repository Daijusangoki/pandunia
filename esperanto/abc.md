Prononco
========

La ortografio de pandunia estas unu fonemo por unu litero, kaj inverse unu litero por unu fonemo.

Pandunia uzas la bazan latinan alfabeton sen aldonitaj literoj.

Jen la pandunia alfabeto (sekvata per esperanta prononco).

    Pandunie:   a b c d e f g h i j k l m n o p r s t u v w x y z
    Esperante:  a b ŝ d e f g h i ĵ k l m n o p r s t u v ŭ ĥ j z
    IPA:       /a b ʃ d e f g h i ʒ k l m n o p r s t u v w x j z/


Oni rajtas skribi pandunian per nur minusklaj literoj. Sed, se oni volas, oni povas uzi majusklajn literojn por komencigi frazojn kaj proprajn nomojn.


Diftongoj
---------

La diftongoj (ĝemelvokaloj) de la pandunia estas kombinaĵoj de vokalo + duonvokala **i** aŭ **u**. La plej oftaj diftongoj estas **ai, ei, au**.


Akcento
-------

La akcento estas sur la vokalo antaŭ la lasta konsonanto. 

1. Se la vorto finas je konsonanto: akcento je la lasta silabo.
2. Se la vorto finas je vokalo: akcento je la antaŭlasta silabo.


