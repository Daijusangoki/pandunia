Gramatiko
=========



Ĉi tia teksto temas pri la vortklasoj kaj la sintakso de pandunia.



Vortklasoj
----------

La vortoj de pandunia havas naturan vortklason.

1. Substantivoj - klaso por aĵoj: ŝtono, tablo, roboto, ŝafo, homo, deo ktp.
2. Adjektivoj - klaso por kvalitoj: bona, malbona, granda, rapida ktp.
3. Verboj - klaso por agoj: manĝi, paroli, vidi ktp.
4. Partikuloj - klaso por abstraktaj aspektoj: jes, ne, sed, se, do, ja ktp.


Plej ofte (sed ne ĉiam) ĉiu konas nature korektan vortklason de vortoj.




Substantivoj
------------

La substantivoj ka adjektivoj ne fleksias laŭ nombro kaj kazo en pandunio.

La plej simplaj esprimoj havas nur unu vorton.

> **meza.** - Tablo.
> **kursi.** - Seĝo.
> **hima.** - Neĝo. (Aŭ laŭ kunteksto: _Neĝas._)



Adjektivoj
----------

Adjektivoj modifas la sekvantan substantivon.

> **dai meza.** - Granda tablo.
> **dai kursi.** - Granda seĝo.

Ili povas ankaū modifi la sekvantan verbon. Do ili funkcias kiel adverboj.

> **mi bon son.** - Mi bone dormas.
> **ti bon jan pandunia.** - Vi bone konas pandunian.


Numeraloj
---------

Numeralo estas la unua vorto en substantiva frazo.

> **un dai meza.** - Unu granda tablo.
> **du dai kursi.** - Du grandaj seĝoj.

Adjektivoj de ordo (ordaj numeraloj) estas simple numeraloj, kiu staras post la substantivo.

> **fen un.** - La unua parto.
> **fen du.** - La dua parto.
> **fen san.** - La tria parto.



Pronomoj
--------

### Personaj pronomoj

- **mi** mi
- **ti** ci
- **ta** ĝi, ŝi, li
- **mimen** ni
- **timen** vi
- **tamen** ili

La personaj pronomoj anstataŭigas kompletajn substantivajn frazojn.

> **un jovan boi na dom. _ta_ duk buk.**
> _Unu juna knabo estas en la domo. Li leĝas libron._


### Montraj pronomoj

- **ni** ĉi tiu
- **tu** tiu

La montraj pronomoj estas adjektivoj.

> **tu batu.** - Tiu ŝtono.
> **tu ye batu.** - Tiu estas ŝtono.
> **tu batu ye cung.** - Tiu ŝtono estas peza.


### Demanda pronomo

**Ke** estas la ĝenerala demandvorto. Ĝi estas kaj la demanda pronomo kaj la demanda adjektivo.

> **ke?** - Kio? Kiu?
> **ke ting?** - Kiu aĵo?
> **ke ren?** - Kiu persono?  
> **ke sabab?** - Kial? (Kiu kaŭzo?)  
> **ke zam?** - Kiam? (Kiu momento?)




Frazoj de esto
--------------

Frazoj konsistas el _subjekto kaj predikato_. En la plej simplaj frazoj, la subjekto estas substantivo ău pronomo kaj la predikato estas adjektivo.

> **mi bon.** - Mi estas bona.
> **sara bon.** - Sara estas bona.
> **batu cung.** - Ŝtono estas peza.

Sed se oni volas kunmeti du vortojn de sama vortklaso, oni devas meti partikulon al la mezo. En jesaj frazoj la plej oportuna partikulo estas **ye** _(jes)_.

> **ta ye sara.** - Ŝi estas Sara.
> **mi ye ti.** - Mi estas vi.
> **tu ye batu.** - Tiu estas ŝtono.
> **batu ye ting.** - Ŝtono estas aĵo.
> **jovan ye sundar.** - Juna estas bela.

La funkcio de partikulo **ye** estas apartigi la vortojn. Alikaze la frazo povus ŝajnu kiel kunmetita vorto. Ekzemple, sen apartiga partikulo, **batu ting** signifus _ŝton-aĵon_.

En neaj frazoj oni uzas vorton **no** anstataŭ **ye**.

> **mi no ti.** - Mi ne estas vi.
> **batu no hewan.** - Ŝtono ne estas besto.
> **jovan no sundar.** - Juna ne estas bela.




Frazoj de ago
-------------

Aktivaj frazoj povas uzi du vortordojn.

1. Subjekto - verbo - objekto
    - **mi yem pingo.** - Mi manĝas pomon.
2. Subjekto - objekto - verbo
    - **mi pingo yem.** - Mi pomon manĝas.

Pasiva frazo estas simpligo de la dua vortordo per forigo de la subjekto.

> **pingo yem.** - Pomon manĝas. (Pomo estas manĝita.)



Verbserio
---------

En verbserio du verboj havas la saman subjekton kaj la dua verbfrazo estas la objekto de la unua verbo.

> **mi ken go dom.** - Mi povas iri hejmen.
> **mi yau go dom.** - Mi bezonas iri hejmen.
> **mi vol go dom.** - Mi volas iri hejmen.

La falsa verbserio estas vere kunmetaĵo de pasiva verbfrazo kaj aktiva verbfrazo. Ĝi ŝajnas same kiel vera verbserio, sed la unua verbo estas pasiva.

> **mi mus go dom.** - Mi devas iri hejmen.
> Komparu: **mi mus, mi go dom.** - Min devigas, mi irus hejmen.



Ĉarnira frazo
-------------

La ĉarnira konstruo estas tre grava konstruo en pandunia. Ĝi estas ankaŭ la bazo por aliaj konstruoj.

Ĉarnira konstruo konsistas el subjekto, verbo kaj objekto, kiu ankaŭ estas subjekto por la sekvanta verbo.

> **ta cing _mi_ go dom.** - Ĝi petas min iri hejmen.  
> **ta les _mi_ go dom.** - Ĝi lasas min iri hejmen.  
> **ta mus _mi_ go dom.** - Li devigas min iri hejmen.

La unua variaĵo de la ĉarnira konstruo estas kreata per forigo de la unua subjekto, ĉar ĝi estas memkomprenebla en la kunteksto.

> **mi kia ti go dom.** - Mi demandas (ĉu) vi iris hejmen.
> **kia ti go dom?** - Ĉu vi iris hejmen?

Ĉi tiu estas tipa formo de klaso da frazoj, kiuj montras rilaton aŭ vidpunkton de la parolanto al kion li parolas.

> Demando: **kia ta go dom?** - Mi demandas ke...
> Kredo: **xin ta go dom.** - Mi kredas ke...
> Dubo: **xak ta go dom.** - Mi dubas ke...

La dua variaĵo forigas ankaŭ la duan subjekton, kiu montras memkompreneble la aŭskultanton.

> **mi cing ti go dom.** - Mi petas vin iri hejmen.  
> **cing go dom.** - Bonvolu iri hejmen.



Modalaj partikuloj
------------------

Modalaj partikuloj estas la alia maniero por montri rilaton aŭ vidpunkton de la parolanto al kion li parolas. Verŝajne ĉiu lingvo havas almenaŭ kelkajn modalajn partikulojn. Orientaziaj lingvoj, kiel la ĉina kaj la japana, ofte havas frazfinajn modalajn partikulojn.

En pandunia, modala partikulo modifas la sekvantan vorton. Se la partikulo estas la lasta vorto de la frazo, ĝi modifas la tutan frazon.

Partikulo **ji** _(nur)_ estas bona ekzemplo ĉar ĝi funkcias same kiel en esperanto.

> **ta yem bir ji.** - Ŝi trinkas bieron nur.  
> **ta yem ji bir.** - Ŝi trinkas _nur bieron_.  
> **ta ji yem bir.** - Ŝi _nur trinkas_ bieron.  
> **ji ta yem bir.** - _Nur ŝi_ trinkas bieron.

Eble pli fremda ekzemplo estas demanda partikulo **ka**. Ĝi funkcias tute same kiel **ji**, sed nature la signifo estas malsama. Do **ka** demandas aŭ la sekvantan vorton aŭ laste la tutan frazon.

> **ti yem bir ka?** - Ĉu vi trinkas bieron?  
> **ti yem ka bir?** - _Ĉu bieron_ vi trinkas?  
> **ti ka yem bir?** - _Ĉu trinkas_ vi bieron?  
> **ka ti yem bir?** - _Ĉu vi_, trinkas bieron?


Notu! Ankaŭ adjektivoj povas modifi aŭ unu vorton aŭ la tutan frazon.

> **mi bon kitab buk.** - Mi bone skribas librojn.
> **mi kitab bon buk.** - Mi skribas bonajn librojn.
> **mi kitab buk bon.** - Mi skribas librojn bone.

Sed modalaj partikuloj povas modifi ĉiu tipo de vorto. Adjektivoj ne povas modifi pronomojn kaj nombrovortojn.


