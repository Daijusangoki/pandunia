Gramatiko
=========



Ĉi tia teksto temas pri la vortklasoj kaj la sintakso de pandunia.


Bazaj reguloj
-------------

1. Ĉiu vorto estas legata kiel ĝi estas skribita. Nur minusklaj literoj estas necesaj.
2. La akcento estas sur la silabo antaŭ la lasta konsonanto.
3. La substantivoj ne estas ŝanĝata laŭ nombro nek sekso. Ili estas nek ununombraj nek multnombraj.
4. Adjektivaj verboj funkcias kiel adjektivoj kiam ili antaŭas substantivon kaj kiel verboj kiam ili sekvas substantivon.
    - ekz. **bon panyo** = bona(j) amiko(j); **panyo bon** = Amiko(j) estas bona(j).
5. Frazoj kun transitivaj verboj havas vortordon _subjekto-verbo-objekto_. Transitivaj verboj finiĝas per **-a**. 
    - ekz. **mi penta meza.** = Mi koloras tablojn.
6. Frazoj sen objekto estas netransitivaj. Netransitivaj verboj finiĝas per **-u**.
    - ekz. **meza pentu.** = Tablo(j) koloriĝus.
7. Kunmetitaj vortoj estas formataj per simpla kunigo de la vortoj. La ĉefa vorto staras en la fino.
    - ekz. **poste sanduk** = leterkesto
8. La objekto de la transitiva verbo povas esti subjekto de la sekvanta verbo. Tia strukturo estas nomita la ĉarnira frazo.
    - ekz. **mi cing ti dona pesa.** = Mi petas vin por doni monon.
9. Pronomoj povas esti forlasitaj kiam ili estas sendube konataj.
    - **(mi) kia ti saba pandunia?** = Ĉu vi scipovas pandunian?
    - **(mi) cing (ti) loga max tez.** = Bonvolu parolu pli laŭte.


Vortklasoj
----------

La vortoj de pandunia ne fleksias. Do la vortklasoj de pandunia ne estas konata laū formo sed laū signifo. La vortoj de pandunia havas naturan vortklason.

1. Substantivoj - klaso por aĵoj: ŝtono, tablo, roboto, ŝafo, homo, deo ktp.
2. Adjektivoj - klaso por kvalitoj: bona, malbona, granda, rapida ktp.
3. Verboj - klaso por agoj: manĝi, paroli, vidi ktp.
4. Partikuloj - klaso por abstraktaj aspektoj: jes, ne, sed, se, do, ja ktp.

Plej ofte (sed ne ĉiam) ĉiu konas nature korektan vortklason de vortoj.




Substantivoj
------------

La substantivoj kaj adjektivoj ne fleksias laŭ nombro kaj kazo en pandunio.

> **meza.** - Tablo aū tabloj.
> **kursi.** - Seĝo aū seĝoj.
> **hima.** - Neĝo.

Kiam substantivo estas derivata el adjektivo aŭ verbo, ĝi ofte finiĝas per **-e**.

> **nov → nove** = nova → novaĵo
> **posta → poste** = poŝti → poŝto


Adjektivoj
----------

Adjektivoj modifas la sekvantan substantivon.

> **day meza.** - Granda tablo.
> **day kursi.** - Granda seĝo.
> **bon kursi.** - Bona seĝo.

Derivaj adjektivoj finiĝas per **-i**.

> **manux → manuxi** - homo → homa
> **kitaba → kitabi** - skribi → skriba

Ili povas ankaū modifi la sekvantan verbon. Do ili funkcias kiel adverboj.

> **mi bon sona.** - Mi bone dormas.
> **ti bon saba pandunia.** - Vi bone konas pandunian.


Numeraloj
---------

Numeralo estas la unua vorto en substantiva frazo.

> **un day meza.** - Unu granda tablo.
> **du day kursi.** - Du grandaj seĝoj.
> **san bon kursi.** - Tri bonaj seĝoj.

Adjektivoj de ordo (ordaj numeraloj) estas simple numeraloj, kiu staras post la substantivo.

> **fen un.** - La unua parto.
> **fen du.** - La dua parto.
> **fen san.** - La tria parto.



Pronomoj
--------

### Personaj pronomoj

- **mi** mi
- **ti** ci
- **ta** ĝi, ŝi, li
- **mimen** ni
- **timen** vi
- **tamen** ili

La personaj pronomoj anstataŭigas kompletajn substantivajn frazojn.

> **un jovan boi na jia. _ta_ duk buk.**
> _Unu juna knabo estas en la hejmo. Li leĝas libron._



### Montraj pronomoj

- **ni** ĉi tiu
- **tu** tiu

La montraj pronomoj estas adjektivoj.

> **tu batu.** - Tiu ŝtono.
> **tu ye batu.** - Tiu estas ŝtono.
> **tu batu cung.** - Tiu ŝtono estas peza.


### Demanda pronomo

**Ke** estas la ĝenerala demandvorto. Ĝi estas kaj la demanda pronomo kaj la demanda adjektivo.

> **ke?** - Kio? Kiu?
> **ke ting?** - Kiu aĵo?
> **ke ren?** - Kiu persono?  
> **ke sabab?** - Kial? (Kiu kaŭzo?)  
> **ke zam?** - Kiam? (Kiu momento?)




Frazoj de esto
--------------

Frazoj konsistas el _subjekto kaj predikato_. En la plej simplaj frazoj, la subjekto estas substantivo ău pronomo kaj la predikato estas adjektivo.

> **mi bon.** - Mi estas bona.
> **sara bon.** - Sara estas bona.
> **batu cung.** - Ŝtono estas peza.

Sed se oni volas kunmeti du vortojn de sama vortklaso, oni devas meti partikulon al la mezo. En jesaj frazoj la plej oportuna partikulo estas **ye** _(jes)_.

> **ta ye sara.** - Ŝi estas Sara.
> **ta ye mi.** - Ĝi estas mi.
> **tu ye batu.** - Tiu estas ŝtono.
> **batu ye ting.** - Ŝtono estas aĵo.
> **jovan ye sundar.** - Juna estas bela.

La funkcio de partikulo **ye** estas apartigi la vortojn. Alikaze la frazo povus ŝajnu kiel kunmetita vorto. Ekzemple, sen apartiga partikulo, **batu ting** signifus _ŝton-aĵon_.

En neaj frazoj oni uzas vorton **no** anstataŭ **ye**.

> **mi no ti.** - Mi ne estas vi.
> **batu no hewan.** - Ŝtono ne estas besto.
> **jovan no sundar.** - Juna ne estas bela.




Frazoj de ago
-------------

Aktivaj frazoj povas uzi du vortordojn.

1. Subjekto - verbo - objekto
    - **mi kana pingo.** - Mi manĝas pomon.
2. Subjekto - objekto - verbo
    - **mi pingo kana.** - Mi pomon manĝas.

Pasiva frazo estas simpligo de la dua vortordo per forigo de la subjekto.

> **pingo kana.** - Pomon manĝas. (Pomo estas manĝita.)



Verbserio
---------

En verbserio du verboj havas la saman subjekton kaj la dua verbfrazo estas la objekto de la unua verbo.

> **mi ken go jia.** - Mi povas iri hejmen.
> **mi yau go jia.** - Mi bezonas iri hejmen.
> **mi vol go jia.** - Mi volas iri hejmen.

La falsa verbserio estas vere kunmetaĵo de pasiva verbfrazo kaj aktiva verbfrazo. Ĝi ŝajnas same kiel vera verbserio, sed la unua verbo estas pasiva.

> **mi mus go jia.** - Mi devas iri hejmen.
> Komparu: **mi mus, mi go jia.** - Min devigas, mi irus hejmen.



Ĉarnira frazo
-------------

La ĉarnira konstruo estas tre grava konstruo en pandunia. Ĝi estas ankaŭ la bazo por aliaj konstruoj.

Ĉarnira konstruo konsistas el subjekto, verbo kaj objekto, kiu ankaŭ estas subjekto por la sekvanta verbo.

> **ta cing _mi_ go jia.** - Ĝi petas min iri hejmen.  
> **ta les _mi_ go jia.** - Ĝi lasas min iri hejmen.  
> **ta mus _mi_ go jia.** - Li devigas min iri hejmen.

La unua variaĵo de la ĉarnira konstruo estas kreata per forigo de la unua subjekto, ĉar ĝi estas memkomprenebla en la kunteksto.

> **mi kia ti go jia.** - Mi demandas (ĉu) vi iris hejmen.
> **kia ti go jia?** - Ĉu vi iris hejmen?

Ĉi tiu estas tipa formo de klaso da frazoj, kiuj montras rilaton aŭ vidpunkton de la parolanto al kion li parolas.

> Demando: **kia ta go jia?** - Mi demandas ke...
> Kredo: **xin ta go jia.** - Mi kredas ke...
> Dubo: **xak ta go jia.** - Mi dubas ke...

La dua variaĵo forigas ankaŭ la duan subjekton, kiu montras memkompreneble la aŭskultanton.

> **mi cing ti go jia.** - Mi petas vin iri hejmen.  
> **cing go jia.** - Bonvolu iri hejmen.



Determinaj partikuloj
---------------------

Pandunia havas du determinaj partikuloj, **ge** kaj **de**. Ili malsamas nur per vortordo, sed iliaj signifoj estas samaj.

La determinaj partikuloj esprimas posedon inter alia. La partikulo **ge** estas uzata en sekvanta ordo: unue la determinanto, meze la partikulo **ge** kaj laste la determinato.

> **mi ge jia** - mia domo
> **timen ge jia** - via domo
> **jovan mama ge jia** - domo de juna patrino
> **batu ge cung** - pezo de ŝtono

La partikulo **de** estas uzata en kontraŭa ordo: unue la determinato, meze la partikulo **de** kaj laste la determinanto.

> **jia de mi** - domo de mi
> **jia de timen** - domo de vi
> **jia de jovan mama** - domo de juna patrino
> **cung de batu** - pezo de ŝtono




Modalaj partikuloj
------------------

Modalaj partikuloj estas la alia maniero por montri rilaton aŭ vidpunkton de la parolanto al kion li parolas. Verŝajne ĉiu lingvo havas almenaŭ kelkajn modalajn partikulojn. Orientaziaj lingvoj, kiel la ĉina kaj la japana, ofte havas frazfinajn modalajn partikulojn.

En pandunia, modala partikulo modifas la sekvantan vorton. Se la partikulo estas la lasta vorto de la frazo, ĝi modifas la tutan frazon.

Partikulo **plus** _(ankaŭ)_ estas bona ekzemplo ĉar ĝi funkcias same kiel en esperanto.

> **ta kana bir plus.** - Li trinkas bieron, _ankaŭ_.  
> **ta kana plus bir.** - Li trinkas _ankaŭ bieron_.  
> **ta plus kana bir.** - Li _ankaŭ trinkas_ bieron.  
> **plus ta kana bir.** - _Ankaŭ li_ trinkas bieron.

Eble pli fremda ekzemplo estas demanda partikulo **ka**. Ĝi funkcias tute same kiel **plus**, nur la signifo estas malsama. Do **ka** demandas aŭ la sekvantan vorton aŭ laste la tutan frazon.

> **ti kana bir ka?** - Ĉu vi trinkas bieron?  
> **ti kana ka bir?** - _Ĉu bieron_ vi trinkas?  
> **ti ka kana bir?** - _Ĉu trinkas_ vi bieron?  
> **ka ti kana bir?** - _Ĉu vi_, trinkas bieron?


Notu! Ankaŭ adjektivoj povas modifi aŭ unu vorton aŭ la tutan frazon.

> **mi bon kitaba buk.** - Mi bone skribas librojn.
> **mi kitaba bon buk.** - Mi skribas bonajn librojn.
> **mi kitaba buk bon.** - Mi skribas librojn bone.

Sed modalaj partikuloj povas modifi ĉiu tipo de vorto. Adjektivoj ne povas modifi pronomojn kaj nombrovortojn.


