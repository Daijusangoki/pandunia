Gramatiko
=========



Ĉi tia teksto temas pri la vortklasoj kaj la sintakso de pandunio.


Bazaj reguloj
-------------

1. Ĉiu vorto elparoliĝas kiel ĝi skribiĝas. Neniu litero estas silenta. Nur minusklaj literoj estas necesaj.
2. La akcento estas sur la silabo, kiu estas antaŭ la lasta konsonanto.
3. Substantivoj ("_Esencovortoj_") ne ŝanĝiĝas laŭ nombro aŭ genro. Nature, ili estas nek virgenraj, nek ingenraj, nek ununombraj, nek multnombraj.
4. Kiam adjektivo antaŭas substantivon, ĝi funkcias kiel modifovorto. Kiam ĝi sekvas substantivon, ĝi rolas kvazaŭ adjektiva verbo.
    - ekz. **bon pan** = Bona pano. **pan bon** = (La) pano bonas.
5. Oni povas krei novajn vortojn kunmetante aliajn vortojn. La ĉefa vorto ĉiam staras je la fino. Malkiel en Esperanto, en pandunio oni ne algluas vortojn.
    - ekz. **poste sanduk** = leterkesto
6. En frazoj faritaj per transitiva verbo, oni uzas la vortordon subjekto-verbo-objekto.
    - ekz.  **mi penta meza.** = Mi kolorigas tablojn.
7. En frazoj kiuj havas pasivan sencon, rolas nur subjekto kaj verbo.

    - ekz.  **ye penta.** = Ĝi koloriĝas.
8. La objekto de transitiva verbo povas roli kiel la subjekto de sekvanta verbo en la frazo. Tia strukturo nomiĝas la _ĉarnira strukturo_
    - ekz. **mi cing tu dar pesa.** = Mi petas vin (por) doni monon.
9. Eblas forigi pronomon kiam ĝia senco estas evidenta.
    - **mi kia tu baca pandunia?** → **kia tu baca pandunia?** = Ĉu vi parolas pandunion?
    - **mi cing tu loga tez.** →  **cing loga tez.** = Bonvolu paroli laŭte.


Vortospecoj
-----------

En pandunio, vortoj estas senfleksiaj. La vortospeco dependas de la signifo de la vorto, ne ĝia formo.

Jen la vortospecoj en pandunio:

1. La _Esencovorto_ (substantivo) prezentas aĵon, personon, abstraktan ideon aŭ propran nomon. Ekz. ŝtono, tablo, roboto, kato, homo, urbo, Londono ktp.
2. La _Modifovorto_ (adjektivo/adverbo) priskribas econ de tio, kio estas prezentita de alia vorto. Ekz. bona, malbona, granda, rapide ktp.
3. La _Kvantovorto_ (numeralo) estas vorto kiu indikas la nombron aŭ kvanton de io.
4. La _Agovorto_ (verbo) indikas agon aŭ okazon. Ekz. manĝi, paroli, rigardi kaj pensi.
5. La _Rolvorteto_ (partikulo) estas struktura aŭ abstrakta vorto, kiu havas specialan rolon. Ekz. jes, ne, sed, se ktp.



Esencovortoj (substantivoj)
-----------------

_Esencovorto_ estas vorto kiu prezentas aferon. Esencovortoj estas senfleksiaj, kiel aliaj vortospecoj en pandunio. Do oni uzas la saman formon por ununombra, multnombra, difina kaj nedifina senco.

> **batu** - ŝtono, ŝtonoj, la ŝtono, la stonoj  
> **meza** - tablo, tabloj, la tablo, la tabloj  
> **sui** - akvo  

Plejofte la nombro kaj la difineco estas evidenta, se ĝi estas jam priklarigita antaŭe en la teksto aŭ pro ĝenerala kono. Ekzemple, normale la vorto **surya** temas pri _la suno_ kaj **luna** temas pri _la luno_; nia nura suno kaj luno.

Kunmetante du aŭ pli da vortoj, oni kreas novan vorton. La lasta vorto en tia kunmetita ĉeno estas la kerna vorto. La aliaj vortoj, kiuj antaŭas la kernan vorton, nur modifas ĝian sencon.

> **surya guang** - suna lumo  
> **luna guang** - luna lumo  
> **luna batu** - luna ŝtono  

Facila maniero por emfazi multecon estas repeti la vorton.

> **batu batu** - ŝtonoj, multe da ŝtonoj  
> **tara tara** - steloj, multe da steloj  




Modifovortoj (adjektivoj/adverboj)
-----------------

_Modifovorto_ estas vorto, kiu priskribas econ de alia vorto. En pandunio, Modifovortoj antaŭas la Esencovorton aŭ Agovorton kiun ili modifas.

> **dai batu** - granda ŝtono  
> **cung batu** - peza ŝtono  
> **dai meza** - granda tablo  
> **gau meza** - alta tablo  

Kiam Modifovorto sekvas Esencovorton, ĝi rolas kvazaŭ verbo, kiu indikas staton. Tio estas, kiel adjektivaj verboj en Esperanto.

> **batu dai.** - La ŝtono grandas.  
> **meza gau.** - La tablo altas.  

Kompreneble, eblas ke Modifovortoj aperu je ambaŭ flankoj de Esencovorto.

> **dai meza gau.** - La granda tablo altas.



Kvantovortoj (numeraloj)
-----------------

Kelkfoje la kvanto de la priparolata objekto estas jam konata laŭsituacie. Ekzemple la vorto **surya** (suno) normale temas pri unu suno, ĉar ekzistas nur unu.

Oni esprimas kvanton aŭ nombron per Kvantovortoj. Nombro staras antaŭ la vorto aŭ vortoĉeno kies kvanton ĝi indikas.

> **un tara** - unu stelo  
> **du tara** - du steloj  
> **sam tara** - tri steloj  
> **cau tara** - kelkaj steloj  

Se la Kvantovorto estas ordonombro, ĝi aperas post la vorto kiun ĝi modifas.

> **fen un** - la unua parto  
> **fen du** - la dua parto  
> **fen sam** - la tria parto  

Jen la ĉefaj nombroj:

- 0 **nul**
- 1 **un**
- 2 **du**
- 3 **sam**
- 4 **car**
- 5 **lim**
- 6 **sis**
- 7 **set**
- 8 **bat**
- 9 **noi**

Pli grandajn nombrojn oni kreas simple per kunmeti nombrojn; ekzakte kiel en la matematiko. 

- 10 **un nul** aŭ **des**
- 11 **un un**
- 12 **un du**
- 13 **un sam**
- 20 **du nul**
- 21 **du un**
- 22 **du du**
- 100 **un nul nul** aŭ **hon**
- 101 **un nul un** aŭ **hon un**
- 200 **du nul nul** aŭ **du hon**


Por la nombroj pli grandaj ol 999, eblas uzi la oblajn prefiksojn el la Sistemo Internacia de Unuoj. Do ekzemple _kilo_ indikas miloblecon.

- 1000 **kilo**
- 1 000 000 **mega**
- 1 000 000 000 **giga**
- 1 000 000 000 000 **tera**
- 10<sup>15</sup> **peta**
- 10<sup>18</sup> **eksa**
- 10<sup>21</sup> **zeta**
- 10<sup>24</sup> **yota**



Pronomoj
--------

### Personaj pronomoj

Pronomoj povas aperi anstataŭ Esencovortoj aŭ ĉenoj da Esencovortoj.

**mi** - mi  
**tu** - vi _(ununombre)_  
**ye** - li, ŝi, ri, ĝi  
**mimen** - ni  
**tumen** - vi _(multnombre)  
**yemen** - ili

**se** - si (mem)


Rimarko: La refleksiva pronomo **se** povas uziĝi por ĉiuj personoj. Do ĝi rilatas al ĉiuj tiaj uzadoj en Esperanto, kiel: _mi(n) mem_, _vi(n) mem_, _ni(n) mem_ kaj _si(n)_.

**mi vide se** - Mi vidas min.  
**ye vide se** - Ŝi vidas sin.  


### Montrovorto

**Sa** estas la ĉefa Montrovorto en pandunio. Ĝi enhavas la signifon de _tio_, _ĉi tio_, _tiu_ kaj _ĉi tiu_.

La proksimecon oni povas indiki antaŭmetante la vortojn **jin** (proksima) aŭ **far** (fora), kiam tio estas bezonata.

**sa** - (ĉi) tio, (ĉi) tiu  
**sa djin** - ĉi tio, ĉi tiu _(proksima)_  
**sa far** - tio, tiu _(fora)_  


Montrovortoj povas roli kiel Modifovortoj.

> **sa batu.** - Tiu ŝtono.  
> **sa e batu.** - Tio estas ŝtono.  
> **sa batu cung.** - Tiu ŝtono pezas.  


### Demandaovorto

**Ke** estas la ĝenerala demandovorto en pandunio. Ĝi funckias kiel la demanda senco de la vortoj _kiu_ kaj _kio_.

> **ke?** - Kiu?/Kio?  
> **ke ting?** - Kio? (Kiu afero?)  
> **ke jen?** - Kiu? (Kiu persono?)  
> **ke sat?** - Kiam? (Kiu tempo?)  
> **ke yang?** - Kiel? (Kiu maniero?)  
> **ke koz?** - Kial? (Kiu kaŭzo?)





----------------------------------------------------------------------


Stata predikato
--------------------

Frazoj normale konsistas el subjekto kaj predikato. En la plej simplaj frazoj la subjekto estas substantivo aŭ pronomo, kaj la predikato estas adjektivo, kiu indikas la staton.

**mi bon.** - Mi bonas.  
**sara bon.** - Sara bonas.  
**batu cung.** - La ŝtono pezas.  

Eblas ankaŭ, ke la subjekto estas pronomo, kaj la predikato estas substantivo.

> **ye sara.** - Ŝi estas Sara. (Laŭvorte: _ŝi Sara_)  
> **ye batu.** - Ĝi estas ŝtono. (Laŭvorte: _ĝi ŝtono_)

Kiam vortoj de la sama speco aperas kune en tia strukturo, endas disigi ilin per la vorteto **ya** (jes). yemen eblas uzi **ya** tiurole ankaŭ en normalaj situacioj.

> **ye e mi.** - Ĝi estas mi.  
> **sa e batu.** - Tio estas ŝtono.  
> **batu e ting.** - Ŝtono estas aĵo.  
> **jovan e sundar.** - Juna estas bela.

Kiam temas pri nei ion (ekzemple kiam io _ne okazas_ aŭ io _ne estas_ ia), oni uzu **no** (ne) anstataŭ **ya**.

> **mi no e tu.** - Mi ne estas vi.  
> **batu no e hewan.** Ŝtono ne estas animalo.  
> **jovan no e sundar.** - Juna ne estas bela.  


Aga predikato
------------------

En predikatoj, kiuj indikas agon, la ĉefa vorto estas _Agovorto_ (verbo). En pandunio, Agovortoj facile distingeblas, ĉar ili plejofte finiĝas per **-a** aŭ **-u**.

Aktivaj frazoj ofte havas la vortordon _subjekto-verbo-objekto_ (SVO), kiu estas la normala vortordo en la angla kaj multaj aliaj lingvoj, kiel ekzemple la franca, la hispana, la ĉina kaj la araba.

> **mi yem pingo.** - Mi manĝas pomojn.  
> **mi audi musik.** - Mi aŭdas muzikon.  
> **mi vide tu.** - Mi vidas vin.

Ankaŭ la vortordo _subjekto-objekto-verbo_ (SOV) eblas. Tiu estas normala vortordo en kelkaj aliaj lingvoj, kiel ekzemple la japana, la korea, la turka, la persa kaj la lingvoj de Barato.

> **mi musik audi.** - Mi aŭdas muzikon (Laŭvorte: _Mi muziko[n] aŭdas._)     
> **mi tu vide.** - Mi vidas vin. (Laŭvorte: _Mi vi[n] vidas._)

La pasivan voĉon oni formas eligante la agantan subjekton el la SOV-a vortordo, tiel ke nur restu objekto kaj verbo.

> **tu vide.** - Vi vidiĝas.  
> **musik audi.** - Muziko aŭdiĝas.  
Sed ofte oni uzas la helpantan verbon **bei** por la pasiva senco.

> **tu bei vide.** - Vi estas vidata.  
> **musik bei audi.** - Muziko estas aŭdata.



Verboĉenoj
---------

En verboĉeno du verboj havas la saman subjekton kaj la dua verbfrazo estas la objekto de la unua verbo.

1. **mi go dom.** - Mi iras hejmen.  
2. **mi ken go dom.** - Mi povas iri hejmen.  
3. **mi vol ken go dom.** - Mi volas povi iri hejmen.  
4. **mi mus go dom.** - Mi devas iri hejmen.



Ĉarnirfrazoj
-------------

La ĉarnira konstruo estas tre grava konstruo en pandunio. Ĝi estas ankaŭ la bazo por aliaj konstruoj.

Ĉarnira konstruo konsistas el subjekto, verbo kaj objekto, kiu ankaŭ estas subjekto por la sekvanta verbo.

> **ye cing _mi_ go dom.** - Ĝi petas min iri hejmen.  
> **ye les _mi_ go dom.** - Ĝi lasas min iri hejmen.  
> **ye mus _mi_ go dom.** - Li devigas min iri hejmen.

La unua variaĵo de la ĉarnira konstruo estas kreata per forigo de la unua subjekto, ĉar ĝi estas memkomprenebla en la kunteksto.

> **mi kia tu go dom.** - Mi demandas (ĉu) vi iris hejmen.  
> **kia tu go dom?** - Ĉu vi iris hejmen?

Ĉi tiu estas tipa formo de klaso da frazoj, kiuj montras rilaton aŭ vidpunkton de la parolanto al kion li parolas.

> Demando: **kia ye go dom?** - Mi demandas ke...  
> Kredo: **cin ye go dom.** - Mi kredas ke...  
> Dubo: **cak ye go dom.** - Mi dubas ke...  

La dua variaĵo forigas ankaŭ la duan subjekton, kiu montras memkompreneble la aŭskultanton.

> **mi cing tu go dom.** - Mi petas vin iri hejmen.  
> **cing go dom.** - Bonvolu iri hejmen.



Determinaj partikuloj
---------------------

Pandunio havas du determinaj partikuloj, **ge** kaj **de**. Ili malsamas nur per vortordo, sed iliaj signifoj estas samaj.

La determinaj partikuloj esprimas posedon inter alia. La partikulo **ge** estas uzata en sekvanta ordo: unue la determinanto, meze la partikulo **ge** kaj laste la determinato.

La partikulo **de** estas uzata en kontraŭa ordo: unue la determinato, meze la partikulo **de** kaj laste la determinanto.

| Per _ge_                         | Per _de_                                 |
|:---------------------------------|:-----------------------------------------|
| **mi ge dom** - mia hejmo        | **dom de mi** - hejmo de mi              |
| **tu ge dom** - via hejmo        | **dom de tu** - hejmo de vi              |
| **ye ge dom** - lia/ŝia hejmo    | **dom de ye** - hejmo de li/ŝi/ĝi        |
| **mimen ge dom** - nia hejmo     | **dom de mimen** - hejmo de ni           |
| **tumen ge dom** - via hejmo     | **dom de tumen** - hejmo de vi           |
| **yemen ge dom** - ilia hejmo    | **dom de yemen** - hejmo de ili          |

> **jovan mama ge dom** - domo de juna patrino  
> **batu ge cung** - pezo de ŝtono

> **dom de jovan mama** - domo de juna patrino  
> **cung de batu** - pezo de ŝtono


### Posedo

La determinaj partikuloj esprimas posedon inter alia. La partikulo **ge** estas uzata en sekvanta ordo: unue la determinanto, meze la partikulo **ge** kaj laste la determinato.


> **maria ge mama** - Maria panjo    
> **mi ge bet** - mia domo    
> **mi ge papa ge bet** - mia patra domo

**De** funkcias kiel esperanta "de".

> **mama de maria** - panjo de Maria
> **bet de mi** - domo mia  
> **bet de papa de mi** - domo de patro mia

### Adjektivaj frazoj

Normalle la adjectivo estas antaŭ la substantivo en pandunio. Oni povas meti ĝin post substantive per helpo de **de**.

> **nov bet** - nova domo  
> **bet de nov** - domo nova

Oni povas krei pli kompleksajn adjektivojn per helpo de la determinaj partikuloj.

> **roza rang ge lab** - rozkoloraj lipoj  
> **sama rang ge mat** - cielkoloraj okuloj

Kaj en la kontraŭa ordo:

> **lab de roza rang** - lipoj rozkoloraj  
> **mat de sama rang** - okuloj cielkoloraj

### Relativa frazo

Oni kreas ankaŭ relativajn frazojn per la determinajn partikulojn.

Jen **de** funkcias kiel esperanta "kiu".

> **ye e man _de mi vide_.** - Li estas viro, _kiun mi vidis_.

Ankaŭ eblas uzi partikulon **ge**. Oni ne povas esperantigi ĝin laŭvorte.

**ye e _mi vide ge_ man.** - *Li estas _mividita_ viro.

Se la relativa frazo havas objekton sed ne subjekton, do la subjekto de la ĉefa frazo rolas kiel subjekto de la relativa frazo.

> **mi vide man _de yem pingo_.** - Mi vidas viron, _kiu manĝas pomojn_.  
> **mi vide _yem pingo ge_ man.** - *Mi vidas _pommanĝantan_ viron.


Modalaj partikuloj
------------------

Modalaj partikuloj estas la alia maniero por montri rilaton aŭ vidpunkton de la parolanto al kion li parolas. Verŝajne ĉiu lingvo havas almenaŭ kelkajn modalajn partikulojn. Orientaziaj lingvoj, kiel la ĉina kaj la japana, ofte havas frazfinajn modalajn partikulojn.

En pandunio, modala partikulo modifas la sekvantan vorton. Se la partikulo estas la lasta vorto de la frazo, ĝi modifas la tutan frazon.

Partikulo **plus** _(ankaŭ)_ estas bona ekzemplo ĉar ĝi funkcias same kiel en esperanto.

> **ye yem bir plus.** - Li trinkas bieron, _ankaŭ_.  
> **ye yem plus bir.** - Li trinkas _ankaŭ bieron_.  
> **ye plus yem bir.** - Li _ankaŭ trinkas_ bieron.  
> **plus ye yem bir.** - _Ankaŭ li_ trinkas bieron.

Notu! Ankaŭ adjektivoj povas modifi aŭ unu vorton aŭ la tutan frazon.

> **mi bon kitab buk.** - Mi bone skribas librojn.  
> **mi kitab bon buk.** - Mi skribas bonajn librojn.  
> **mi kitab buk bon.** - Mi skribas librojn bone.  

Sed modalaj partikuloj povas modifi ĉiu tipo de vorto. Adjektivoj ne povas modifi pronomojn kaj nombrovortojn.


